# Lewicowy anarchizm rynkowy
**Lewicowy anarchizm rynkowy, lewicowy libertarianizm (ang. left wing market anarchism, left libertarianism)** - zróżnicowany libertariański ruch polityczny spajający anarchoindywidualistów, agorystów i innych lewicowych rothbardystów, woluntarystów oraz geolibertarian. Głównym polem aktywności lewicowych libertarian jest propagowanie idei oraz jej teorii poprzez internet i książki. Lewicowych anarchistów rynkowych łączy sprzeciw wobec państwa, akceptowanie zasad nieagresji i samoposiadania i uznanie wolnego rynku za najlepszy system gospodarczy. Są to postulaty także anarchokapitalistyczne, ale lewicowych anarchistów rynkowych odróżniają od nich oczekiwania wobec wolnego rynku - upadek wielkich korporacji i zwiększenie liczby kooperatywów, większe zrównanie majątkowe między ludźmi, a także większy sprzeciw wobec korporacyjnego kapitalizmu, niż u zwykłych anarchokapitalistów (np. niepodawanie jego skutków jako przykładowych sukcesów kapitalizmu). Częśc lewicowych libertarian nie uważa również za słuszne określania systemu wolnego rynku z własnością prywatną kapitalizmem. Lewicowi anarchiści rynkowi są najczęściej progresywistami, przeciwnymi rzeczom takim jak: patriarchalny model rodziny, zamknięte granice, rasizm (w ten sam sposób w jaki paleolibertarianie opowiadają się za wartościami konserwatywnymi) i panarchistami opowiadającymi się za istnieniem wielu systemów wewnątrz anarchii bez dominacji żadnego.

## Teoretycy lewicowego anarchizmu rynkowego
Ważniejszymi teoretykami lewicowego anarchizmu rynkowego są [Kevin Carson](https://freekipedia.ga/kevin-carson.html), Roderick T. Long i Gary Chartier. Teoretycy, jakich lewicowi libertarianie uważają za swoich ideologicznych przodków to: Benjamin R. Tucker, Lysander Spooner, Gustave de Molinari, Voltairine de Cleyre, Thomas Hodgskin, Pierre-Joseph Proudhon, Karl Hess, Samuel Edward Konkin III, Albert Jay Nock i Murray Rothbard.
Głównymi stronami internetowymi na których publikują lewicowi libertarianie są Centrum dla Społeczeństwa Bezpaństwowego (Center for a Stateless Society), Sojusz Lewicy Libertariańskiej (Alliance of Libertarian Left) i Instytut Molinariego (Molinari Institute).
